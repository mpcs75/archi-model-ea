<archimate:Driver
    xmlns:archimate="http://www.archimatetool.com/archimate"
    name="Beschikbare data (Visie)"
    id="id-6e5a1414b39e458e88bd68a6ccae65e5"
    documentation="Gebruik van data voor passende hybride zorg&#xD;&#xA;&#xD;&#xA;Zorgverleners werken in een wisselend netwerk samen met de patiënt en zijn informele zorgverleners om de beste zorg te bieden. Betrokkenen bij de zorg rond de patiënt werken effectiever en meer patiëntgericht als zij op de hoogte zijn van elkaars plannen en eenvoudig onderling contact kunnen onderhouden. Alle betrokkenen in het zorg- en ondersteuningsnetwerk (burger, mantelzorger, zorgverlener, sociale omgeving, zorgverzekeraars/ zorgkantoren en zorgaanbieders) hebben daarom de beschikking over relevante data en informatie, zodat zij in staat zijn hun zorg- en ondersteuningstaak optimaal te vervullen. Het toegankelijk houden van de zorg vereist ook dat personen kunnen beschikken over de eigen gezondheidsgegevens om regie te kunnen voeren op eigen gezondheid. Daardoor zijn zij beter in staat om een zorgvraag te voorkomen en in dialoog met de zorgverlener een eigen inbreng te hebben. Daarbij moet men rekening houden met het feit dat de samenstelling van het zorgnetwerk varieert in de tijd. Binnen het zorgnetwerk kunnen meerdere clusters bestaan van samenwerkende personen ten behoeve van een specifieke casus. Een persoon kan dus in meerdere van die clusters deelnemen.&#xD;&#xA;&#xD;&#xA;Ook toepassingen en apps zijn onderdeel van het zorgnetwerk, als zelfstandige toepassing en als ondersteuning voor personen om regie te houden op eigen gezondheid. De verantwoordelijkheid voor de gegevens die in deze toepassingen ontstaan, kunnen bij andere personen of organisaties liggen dan de direct betrokkenen in het zorgnetwerk.&#xD;&#xA;&#xD;&#xA;Wisselende samenwerkingen kennen een wisselende informatiebehoefte; deze samenwerkingen zijn op voorhand niet te definiëren. Bovendien is niet op voorhand bekend welke informatie op welk moment nodig is. Het faciliteren van databeschikbaarheid voor alle betrokkenen op verschillende momenten in de levensloop van een persoon, vraagt flexibiliteit van het gezondheidsinformatiestelsel.&#xD;&#xA;&#xD;&#xA;Door data beschikbaar te stellen, kunnen deze ook worden hergebruikt in andere contexten. Dit draagt bij aan het verlagen van administratieve lasten en daarmee indirect aan het verhogen van het werkplezier van de zorgprofessional. Beschikbaarheid van data kan ook voorkomen dat dubbele onderzoeken worden uitgevoerd. Bovendien faciliteert dit de inzet van digitale zorgtoepassingen en ondersteunt dit het proces van samen beslissen in de spreekkamer.&#xD;&#xA;&#xD;&#xA;Vertrouwen in de werking van het gezondheidsinformatiestelsel bij het beschikbaar stellen van gegevens borg je met een vertrouwensmodel. Daarin kun je ook gegevens uitsluiten van beschikbaarheid. De kwaliteit en effectiviteit van het beschikbaar stellen borg je met regieafspraken over taal en techniek.&#xD;&#xA;"/>
